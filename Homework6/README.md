1.Să se proiecteze și să se implementeze o clasă Calendar. Interfața clasei
trebuie să permită utilizatorului următoarele operații:
- specificarea anului de început al calendarului;
- specificarea duratei (în ani) pentru care este conceput calendarul;
- specificarea unei perechi (luna, an), pentru care se va afișa calendarul.
Singurele sărbători care se vor lua în considerare sunt:
- ziua de duminică;
- zilele de 1 și 2 ianuarie;
- ziua naționala a Romaniei;
- prima și a doua zi de Crăciun;
- prima și a doua zi de Paști.
2. Să se dezvolte un modul pentru operații cu liste de numere întregi. Funcția
principală (main) va utiliza acest modul, afisând un meniu pentru efectuarea
următoarelor operații: adăugarea unui element în lista, ștergerea unui element
din listă, eliminarea din listă a elementelor care au valoarea mai mică decât o
valoare dată, calculul mediei aritmetice a elementelor din listă, afișarea listei,
precum și iesirea din meniu. Pentru clasele care se referă la listă, respectiv nod
se vor utiliza noțiunile de clase prietene și clase imbricate.
3. Să se dezvolte un modul pentru gestiunea operațiilor efectuate asupra unei
cărți de telefon. Fiecare abonat este identificat prin nume, adresă și număr de
telefon, cartea de telefon fiind o listă de abonați. Operațiile ce se pot efectua sunt
următoarele: adăugarea unui abonat nou, căutarea unui abonat după nume și
afișarea numărului de telefon. Să se scrie un program de test care să utilizeze
aceste operații. Pentru clasele care se referă la adresă, respectiv abonat și
clasele care se referă la listă, respectiv nod se vor utiliza noțiunile de clase
prietene și clase imbricate.
